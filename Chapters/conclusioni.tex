\chapter{Conclusioni}
Arrivati a questo punto della tesi, avendo in mano un quadro completo di seL4 e di cos'è un sistema operativo, è opportuno fare delle opportune osservazioni.

Probabilmente le persone che sanno dell'esistenza di seL4 sono molto poche, sicuramente non è conosciuto come i sistemi operativi Windows, Mac o Linux; d'altra parte nei capitoli precedenti si è visto che è un sistema efficiente e sicuro, quindi è lecito che durante la lettura sia sorto il dubbio del perché sia la prima volta che si sente nominare questo \textit{microkernel}.

Valutiamo tutte le carte in tavola: seL4 è un \textit{microkernel}, quindi i servizi che vengono offerti da esso sono estremamente pochi; pensare di realizzare un sistema operativo tipo i 3 nominati poco sopra, altamente \textit{user-friendly}, diffusi su scala globale e utilizzabili nella maggior parte dei contesti, risulta veramente difficile, considerando quante cose sarebbe necessario sviluppare da zero. Un altro elemento da considerare è la sicurezza: non è necessario avere un livello di sicurezza così elevato per la distribuzione di massa. Quando si parla di sicurezza dei dati non esiste un vero e proprio limite, specialmente oggi in cui "i dati sono il nuovo petrolio"\footnote{Clive Humby, 2006}, ma comunque è necessario fare una valutazione costi-benefici. Dover gestire, ad esempio, gli accessi di ogni singolo \textit{file}, per l'utente finale meno esperto questo renderebbe il sistema inutilizzabile. Prendiamo ora come esempio Linux, poche persone al di fuori dell'ambito scientifico/informatico sono capaci di utilizzarlo, aggiungiamo regole più stringenti per quanto riguarda la gestione dei permessi e presto segue la conclusione che sarà molto difficile realizzare un prodotto di utilizzo comune.

