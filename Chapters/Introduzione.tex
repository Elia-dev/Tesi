\chapter{Introduzione}
In questa tesi andremo ad affrontare uno studio del \textit{microkernel seL4}, sia da un punto di vista descrittivo sia da un punto di vista più tecnico.

Il primo passo che ho fatto per la scrittura di questo elaborato è stato quello di fare una ricerca sulla letteratura disponibile riguardo a seL4, nonostante sia poca e principalmente fornita dalla \textit{seL4 Foundation} stessa è comunque stata sufficiente per avere una conoscenza abbastanza approfondita del \textit{microkernel}.

Ho dunque iniziato a farmi un'idea generale dell'argomento attraverso il whitepaper \cite{sel4-whitepaper} di presentazione, il quale a grandi linee dà una visione a trecentosessanta gradi di seL4 entrando in alcune parti anche nello specifico e nel tecnico. Ovviamente accompagnato a questa lettura ho dovuto fare un approfondimento sul \textit{kernel} e in generale sui sistemi operativi, in quanto prima di approcciarmi a questa tesi non avevo fatto uno studio così specifico sul \textit{kernel} e in particolare sui \textit{microkernel}.

Nel mio percorso universitario avevo già affrontato un corso che trattava i sistemi operativi, ma questa esperienza mi ha fatto vedere la materia da un'angolatura diversa. Quasi tutte le conoscenze che sono state necessarie per fare questo studio erano già state acquisite ma spesso, quando si studia a livello teorico, capita che alcuni concetti siano magari chiari ma fini a se stessi. Studiare nelle specifico un singolo sistema mi ha permesso di capire come tutti i vari pezzi cooperano e si incastrano, come in un puzzle per arrivare al disegno finale.

Dopo queste prima fase di studio mi sono cimentato più sugli aspetti tecnici, quindi guardando ed esaminando le chiamate di sistema, le varie funzioni che sono disponibili nelle API (\textit{Application Programming Interface)}, anche mettendo mano direttamente su di esse. In particolare sono andato a svolgere dei tutorial che la \textit{seL4 Foundation} mette a disposizione appositamente per permettere a chi si approccia al \textit{microkernel} di prendere confidenza con esso. Questi tutorial sono divisi in sezioni e ognuno di essi tratta un argomento diverso; consistono in un programma, in parte non funzionante, che va prima di tutto compreso e successivamente modificato in modo che funzioni correttamente.

Ovviamente questa seconda fase è stata quella più duratura e più formativa, in quanto è molto complicato per chi non ha mai fatto programmazione a livello \textit{kernel} fare questo tipo di esperienza. Questi esercizi oltretutto sono strutturati in modo che venga fatto un approfondimento specifico sulla parte trattata da quell'esercitazione; ad esempio l'utilizzo della memoria virtuale: come fare il \textit{mapping}, le varie fasi intermedie e tutte le funzioni che permettono di utilizzarla. In questo stadio ho quindi avuto modo di mettere in pratica il mio bagaglio di conoscenze sul campo vedendo effettivamente come si implementano certi processi.
\newline

Nel proseguimento della lettura seguirà una parte iniziale (capitolo 2) che serve per dare delle conoscenze di base sui sistemi operativi, così da poter creare un background di conoscenze che dovrebbero essere sufficienti per la comprensione del resto della tesi. 

Successivamente il capitolo 3 entrerà nello specifico del \textit{microkernel} seL4, in cui troveremo una descrizione generale del funzionamento approfondendolo tecnicamente in tutte le varie parti di cui è composto.

Nell'ultimo capitolo invece affronteremo una fase di sperimentazione sul \textit{microkernel}, ci saranno una serie di sorgenti C con vari errori che dovranno essere corretti in modo da renderli funzionanti. Questi programmi utilizzano oggetti e funzioni creati appositamente per la gestione dei processi e di tutte le funzionalità di seL4. 
